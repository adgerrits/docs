# Architectuurprincipes

Architectuurprincipes zijn fundamentele uitgangspunten die richting geven aan verdere ontwikkeling. In algemene zin geldt dat de NORA de principes beschrijft die voor alle vernieuwingen binnen de overheid gelden. 

> De principes van de NORA zijn bedoeld om overheidsorganisaties richting te duiden bij het inzetten van veranderingen en het uitvoeren van projecten. Met name bij het ontwerpen van nieuwe of aangepaste diensten is het noodzaak zichtbaar te maken hoe invulling wordt gegeven aan de principes en welke overwegingen daarbij worden gemaakt. Hier geldt het pas-toe-of-leg-uit- principe, waarbij afwijkingen dus zijn toegestaan mits dat met goede argumenten wordt onderbouwd en vastgelegd om daar in een later stadium op terug te kunnen komen. Zo wordt voorkomen dat belangrijke zaken over het hoofd worden gezien. De principes zijn beschreven in relatie tot relevante beleidskaders, vastgestelde standaarden, reeds beschikbare bouwstenen en voorbeelden, opdat de herkenbaarheid met de praktijk zo groot mogelijk is. - bron: [NORA](https://www.noraonline.nl/wiki/Principes) 

Binnen de context van project Notificatieservices is bijv. het basisprincipe '[Afnemers ervaren uniformiteit in de dienstverlening door het gebruik van standaardoplossingen](https://www.noraonline.nl/wiki/Standaard_(Basisprincipe))' van belang. Van de afgeleide principes zijn binnen de projectcontext o.a. deze principes van belang: 'Nauwkeurige dienstbeschrijving', 'Gebruik standaard oplossingen', 'Gebruik open standaarden', 'Informatie-objecten systematisch beschreven', 'Vertrouwelijkheid'.

Onderstaande architectuurprincipes zijn geformuleerd omdat ze gezien worden als essentieel voor verdere standaardisatie van gebeurtenisgedreven werken en de ontwikkeling van een berichtenstandaard daarvoor.

De beschrijvijng van architectuurprincipes is gebaseerd op het formaat dat wordt gebruikt in [TOGAF](https://pubs.opengroup.org/architecture/togaf9-doc/arch/chap20.html) en de [NORA](https://www.noraonline.nl/wiki/Proactief). 

| Attribuut | Betekenis |
| --- | --- |
| Naam | Het principe in 1 of enkele woorden | 
| Stelling | Beschrijving van het principe in 1 zin | 
| Beschrijving | Beschrijving van het principe |
| Rationale | Reden voor het formuleren van het principe |
| Implicaties | Gevolgen die gebruik van het principe heeft. |
| Voorbeelden | Voorbeelden die gebruik van het principe verduidelijken |

De volgende architectuurprincipes worden binnen project Notificatieservices gehanteerd:

- [domeingericht](./domeingericht.md)
- [internationaal](./internationaal.md)
- [multi-inzetbaar](./multi-inzetbaar)
- [onafhankelijk](./onafhankelijk)
- [eenduidig](./eenduidig)

